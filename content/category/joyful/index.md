---
title: Joyful
short: Spřátelený pěvecký sbor, který v našem centru pravidelně nacvičuje.
image: joy1.jpg
type: category
---
Představujeme vám skvělý pěvecký s(ou)bor Joyful, který již dva roky pilně a pravidelně nacvičuje v našem komunitním centru. Od té doby, co se známe, nám Joful zpívali hned na několika akcích. Mimo jiné také vystupují na akcích městské části Praha 8, na kulturních akcích všeho druhu a rozdávají radost všude, kam přijdou. My o nich rádi a všude říkáme, že jsou skvělí! Přečtěte si, co o sobě říkají oni sami (více na [http://www.jsmejoyful.cz).](http://www.jsmejoyful.cz)

 

**Joyful** znamená doslova radosti plný. Jsme parta, která je plná radosti, když je pospolu a úplně nejradostnější, když společně zpívá (anebo jí:)). Začínali jsme jako doprovodný sbor zpěvačky Leony Gyongyosi a následně začali zkoušet i samostatně. S Leonou ale nadále spolupracujeme.

​

Pěvecká skupina **Joyful** vznikla na Valentýna 2016, ale každý zpíváme od malička. Kromě umělecké vedoucí Katchaby není nikdo další profesionálním zpěvákem. Když poskládáme své profese, vznikne velmi pestrá a komplexní skládačka… 🙂 **Joyful** se věnujeme s plným nasazením. Nežene nás totiž povinnost, ale upřímná touha.

Repertoár se skládá zejména z populárních písní. Kromě vlastních koncertů vystupujeme na řadě zajímavých akcí a nebráníme se různým formám spolupráce. A tak jsme mj. zpívali na křtinách, narozeninách, na sjezdu ministerstva, festivalech, v Betlémské kapli, na nádraží, na akcích pro děti… Právě pro nejmenší můžeme zařadit i několik interaktivních písniček. Jsme skutečně všeho schopní! 🙂 

V případě zájmu o navázání jakékoli formy spolupráce nás neváhejte kontaktovat. Rádi se pobavíme  o vzájemných představách a možnostech…

![](https://static.wixstatic.com/media/d95b8b_dece885d84234dd2af29a8cd12dff761~mv2.png/v1/fill/w_567,h_276,al_c,q_80,usm_0.66_1.00_0.01/d95b8b_dece885d84234dd2af29a8cd12dff761~mv2.webp)