---
title: Coworking
short: Coworking s hlídárnou v prostorách Komunitního centra Hrubého
image: cup-of-coffee-1280.jpg
type: category
---
<!--StartFragment-->

**COWORKING s Hlídárnou v Komunitní centru Hrubého**

Maminky, tatínkové (nejen) pro Vás nabízíme COWORKING s hlídárnou v prostorách Komunitního centra Hrubého, Praha 8.

Jde o sdílený prostor v rámci kompletně vybaveného centra pro samostatnou práci s wi-fi a zásuvkami, kde můžete v klidu pracovat, studovat, číst si, kreativně si tvořit, zatímco si Vaše dítě/děti hrají ve vybavené herně za přítomnosti zkušených tet.

Nabízíme celkem 8 míst u stolu přímo v prostorách herny. Další 2 místa u stolu v místnosti mimo hernu  nabízíme v případě, že Vaše dítě zvládne pobyt v herně bez Vás, kdy kdykoliv můžete za dítětem přijít, případně teta s ním přijít za Vámi v případě nutnosti.

Tety mají možnost trávit čas s dětmi venku na dvorku, který je součástí centra a Vy na ně vidíte. Tety mohou dítěti podat (ohřát) Vámi přinesené jídlo, pití.

Coworking je prostě dobré řešení pro všechny zúčastněné. Je výbornou variantou pro ty, co potřebují skloubit rodinu a práci. Mnohem lepší varianta než se pokoušet pracovat po nocích a trápit sám/samu sebe vyčerpáním. A to buď spolu s dítětem či sám bez dítěte.

Je výbornou variantou i v tu chvíli, kdy chcete mezi lidi, kdy si chcete určit čas sama/sám pro sebe (např. čtením, kreativním tvořením apod.). Součástí je sdílená knihovna.

Je výbornou zkušeností pro Vaše dítě, které pak může navázat na svou docházku v rámci našeho Dětského klubu s možností pravidelného hlídání dle individuální domluvy.

Maminky a tatínkové mohou v klidu pracovat. Dítě se socializuje. Pokud dítě rodiče potřebuje, ten se tam do chvilky objeví. Děti to netraumatizuje dlouhým odloučením. Rodič musí brát jen zřetel na to, nakolik dítě zde pobyt zvládne a dle aktuální situace, potřeby dítěte se zařídit.

V současné době nabízíme coworking **každé sudé pondělí** v měsíci v čase od **8:30 – 13:00**. V měsíci březnu tedy v termínech **2.3. / 16.3. / 30.3.**

**Vstupné bez dítěte činí 30,-Kč/hod.**

**Vstupné se zajištěním hlídání činí 50,-Kč/hod.**

**V ceně je káva, čaj.**

Objednávání využití COWORKINGU na emailu terezaK@agenturateja.cz či tel. čísle 777 815 896 (i formou sms). Rezervace (alespoň ráno před příchodem v rámci ověření si volného místa u stolu) a platba předem (na daný měsíc dopředu) NUTNÁ.

Budeme se na Vás těšit! 🙂

<!--EndFragment-->