Nabízíme volnočasové a kulturní aktivity pro děti i dospělé. Díky grantům a dotacím nabízíme některé služby zdarma, jiné nabízíme za poplatek.

**Naše historie**

Díky Městské části Praha 8 prošla budova, která byla po dlouhá léta v dezolátním stavu, náročnou rekonstrukcí, díky které má svou nynější podobu. Již před započetím rekonstrukce bylo o využití objektu jasno – po vzoru jiných pražských čtvrtí připravila městská část projekt tak, aby mohlo vzniknout komunitní centrum = centrum sloužící všem obyvatelům Prahy 8. A tak vzniklo Komunitní centrum Hrubého.

Komunitní centrum Hrubého bylo otevřeno v dubnu 2015 a od té doby nabízí volnočasové a kulturní akce pro děti i dospělé.

Od stejného roku u nás probíhají za podpory Ministerstva školství, mládeže a tělovýchovy volnočasové aktivity pro děti. Od téhož roku pro vás také zdarma promítáme dokumentární filmy z cyklu Jeden svět.

Od roku 2016 nabízíme komunitní hlídání dětí, kterým se snažíme vyjít vstříc potřebám rodin nejen z přilehlého sídliště.

Za dobu našeho působení u nás proběhl nespočet workshopů a přednášek, promítání dokumentárních filmů a dalších aktivit komunitního charakteru.

Jsme tu pro vás! Buďte tu s námi!
