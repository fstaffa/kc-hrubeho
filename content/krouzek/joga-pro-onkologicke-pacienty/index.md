---
title: Jóga pro onkologické pacienty
excerpt: Jóga pro onkologicky nemocné pacienty.
image: letacek-onko.jpg
type: krouzek
category: pro-dospele
times:
  - time:
      day: thursday
      start: 2021-06-13T16:00:12.154Z
      end: 2021-06-13T17:00:18.748Z
---

Jóga léčí, pomáhá překonávat bolest na těle i na duši.

Přidejte se na lekce jemné jógy, která Vám pomůže k regeneraci. Každá lekce bude speciálně připravena dle požadavků a možností klientů.

\---------------------------------------------------------------------------------------------------

Projekt se zaměřuje na podporu pohybu a pohybových aktivit chronicky nemocných pacientů, kteří prochází onkologickou či jinou dlouhodobou léčbou, či ji již ukončili a byla jim doporučena rehabilitace. Rehabilitace formou jógy pracuje se všemi pacienty na základě doporučení jejich ošetřujícího lékaře a zohledňuje jejich pohybové možnosti.

Cílem tohoto projektu je vytvořit prostředí pro pacienty, kteří prochází či překonali onkologickou či jinou dlouhodobou léčbu, ve kterém mohou posilovat své tělo, ale také mysl. Projekt se zároveň zaměřuje na techniky z jógové terapie, které vedou k lepšímu okysličení těla, snadnějšímu odbourávání toxických látek z těla, uvolnění svalů a kloubů, které jsou zatíženy léčbou, zlepšení průchodnosti plic a zvýšení kapacity plic, lepšímu krevnímu oběhu a posílení imunity. Kromě zaměření na podporu uzdravení těla, je projekt vhodným místem, kde pacienti mohou sdílet své zážitky, zkušenosti a dodávat si navzájem naději a sebevědomí.

Projekt vede ke zlepšení tělesné výkonnosti pacientů, zvýšení jejich mobility, ale také všem pacientům poskytuje nezaměnitelný terapeutický účinek.

Lektorka Pavla dohlíží na správné provádění dechových technik i pohybových aktivit tak, aby docházelo k šetrné rekonvalescenci. Během své praxe zabývala různými druhy jógy a jejich pozitivním dopadem na zdraví člověka. Jógou kombinující klasický přístup s prvky terapie pro chronicky/onkologicky nemocné pacienty se zabývá více než rok, pracovala s anonymními skupinami na podporu procesu uzdravení a na základě pozitivní zpětné vazby a zlepšení psychického a fyzického stavu pacientů věří v účinek jógy pro pacienty.
